{
    "title": "Hospi Housing: even voorstellen",
    "picture_alt": "Hospi Housing: Mauris, Daan and Joost",
    "picture_subtext": "Maak kennis met: Maurits, Daan en Joost (van links naar rechts) ",
    "listitem_1": "In de zomer van 2018 wordt de eerste stap gezet en komen de drie oprichters van wat later Hospi Housing zou worden voor het eerst bij elkaar. Na zes maanden brainstormen en onderzoek doen is het idee uitgegroeid tot een sociale onderneming. Begin 2019 is de website gelanceerd en is <1>Hospi Housing</1> geregistreerd bij de Kamer van Koophandel. Aan de start van het collegejaar 2019/2020 draaien we de eerste pilot in Utrecht. Bij succes zullen we in de daaropvolgende jaren uitbreiden naar alle studentensteden in Nederland en daarbuiten. Zeiden we dat echt? Jazeker. Het team van Hospi Housing kenmerkt zich door een enorme gedeelde drive om impact te maken. Ambitieus, ondernemend en vol energie.",
    "listitem_2": "Hospi Housing begon als een wild en idealistisch idee. Als idee voor een oplossing van een groot probleem: de <1>woningnood</1> onder studenten. Met name internationale studenten zijn hiervan de dupe. Anders dan Nederlandse studenten hebben zij niet de optie om thuis te blijven wonen. Als tijdelijke oplossing worden zij gehuisvest in vakantieparken, <2>tentenkampen</2> of hotels en hostels. Dit is vaak duur en niet wat je je als student voorstelt bij studeren in het buitenland.",
    "listitem_3": "Hospi Housing biedt een andere oplossing. Wij koppelen internationale studenten aan lokale hospita’s of gastgezinnen. Studenten op zoek naar een kamer en hospita’s met ruimte over. Een win-win situatie. Voor de hospita een leuke bijverdienste, voor de student een zachte landing en voor beide een unieke ervaring. Room for Experience. Dat is Hospi."
}